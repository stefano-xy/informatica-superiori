---
title: Come contribuire
layout: page
nav_order: 99
---

# Come contribuire

Questo materiale didattico è _aperto_ (open source) e distribuito con licenza Creative Commons.

È possibile modificarlo, elaborarlo, commercializzarlo, includerlo in altri progetti ma
questi devono essere anch'essi rilasciati sotto licenza Creative Commons.

Il [codice sorgente](https://github.com/stefano-xy/informatica-superiori)
di questo sito è ospitato su _GitHub_.

_GitHub_ è il più grande sito di collaborazione online per progetti software open source e non solo.
Sviluppatori da tutto il mondo lavorano in modo collaborativo sugli stessi progetti
e _GitHub_ è il sito dove questo processo viene coordinato. Questo è reso possibile da un software
chiamato _git_, su cui _GitHub_ si basa e da cui deriva il suo nome.

Esistono moltissime guide in rete su come usare _git_ e _GitHub_.
Nel caso specifico di questo materiale didattico, è anche possibile (e consigliato) contribuire
senza installare alcun software, direttamente dal sito _GitHub_ dopo essersi iscritti
seguendo il link "Modifica questa pagina su GitHub" che trovate alla fine di ogni pagina.

Potete proporre di aggiungere esercizi, chiarire il testo del materiale, aggiungere
altro materiale o qualsiasi altra modifica. La vostra proposta prenderà la forma
di _Pull Request_ (PR) su _GitHub_, ovvero una proposta di modifica che verrà poi
presa in considerazione dall'autore ed eventualmente inclusa nel materiale didattico.

Questo sito viene automaticamente rigenerato e aggiornato ogni qualvolta
una PR è approvata o il sorgente del sito è modificato da altri _commit_,
il termine di _git_ per indicare una qualsiasi modifica del _repository_, cioè
del luogo in cui il codice sorgente del sito è conservato.

Per maggiori informazioni e accedere al codice sorgente, consultare il
[repository del materiale didattico](https://github.com/stefano-xy/informatica-superiori)
su _GitHub_.

Le vostre _Pull Request_ sono benvenute!
